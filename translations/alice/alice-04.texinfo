@node    vomoi pagbu
@chapter ni'oni'o vomo'o la ractu cu benji lo cmalu me la bil


@c                               CHAPTER IV

@c                    The Rabbit Sends in a Little Bill
@c                     la ractu cu benji lo cmalu me la bil


@c      It was the White Rabbit, trotting slowly back again, and
@c    looking anxiously about as it went, as if it had lost something;
@c    and she heard it muttering to itself `The Duchess!  The Duchess!
@c    Oh my dear paws!  Oh my fur and whiskers!  She'll get me
@c    executed, as sure as ferrets are ferrets!  Where CAN I have
@c    dropped them, I wonder?'  Alice guessed in a moment that it was
@c    looking for the fan and the pair of white kid gloves, and she
@c    very good-naturedly began hunting about for them, but they were
@c    nowhere to be seen--everything seemed to have changed since her
@c    swim in the pool, and the great hall, with the glass table and
@c    the little door, had vanished completely.

i me la blabi ractu noi masno bajra xruti gi'e xanka ke sruri catlu ca
le nu klama kei tai le nu ry da pu cirko i abu tirna le nu ry lauble
sezysku lu oi la noltroni'u i oi la noltroni'u doi dirba xance be mi
doi skapi be mi doi zbikre be mi zo'u ny da mi ba catrymi'e ju'osai
ijo ro mabrnfuru cu mabrnfuru i mi ko'a ma falcru li'u i la alis zi
smadi le du'u ry sisku le bifpra e le blabi ke kanba gluta remei i
abu noi xendo cu co'a sisku ko'a i ku'i ko'a na se viska i roda simlu
le ka ba'o cenba kei ba le nu abu limna le lalxu i le barda kumfa poi
vasru le blaci jubme e le cmalu vorme cu ba'o mulno canci

@c      Very soon the Rabbit noticed Alice, as she went hunting about,
@c    and called out to her in an angry tone, `Why, Mary Ann, what ARE
@c    you doing out here?  Run home this moment, and fetch me a pair of
@c    gloves and a fan!  Quick, now!'  And Alice was so much frightened
@c    that she ran off at once in the direction it pointed to, without
@c    trying to explain the mistake it had made.

i baziku la ractu cu sanji la alis noi ru'u sisku ku'o gi'e fengu
kixsku fi abu fe lu ue doi meri,An do ma zukte bu'u le bartu i ko ca
bajra klama le zdani gi'e bevri lo gluta remei e lo bifpra mi i ko
sutra li'u i la alis cu tai terpa ja'e le nu abu zi bajra fa'a le
farna poi ry jarco ku'o gi'e na troci le nu ciksi le se srera be ry

@c      `He took me for his housemaid,' she said to herself as she ran.
@c    `How surprised he'll be when he finds out who I am!  But I'd
@c    better take him his fan and gloves--that is, if I can find them.'
@c    As she said this, she came upon a neat little house, on the door
@c    of which was a bright brass plate with the name `W. RABBIT'
@c    engraved upon it.  She went in without knocking, and hurried
@c    upstairs, in great fear lest she should meet the real Mary Ann,
@c    and be turned out of the house before she had found the fan and
@c    gloves.

i lu tu ba se spaji le nu facki le du'u mi makau du i ku'i
e'e mi bevri le bifpra e lei gluta tu y va'o le nu da'i mi tolcri
li'u i abu ca le nu cusku di'u cu penmi lo cnici ke cmalu zdani
noi le ke'a vrogai cu se dandu lo carmi lastu tapla noi le cmene
po'u lu blabi ractu li'u ba'o se ciska fi ke'a i abu nerkla secau le nu
vrodarxi kei gi'e sutra le nu serti cpare kei gi'e terpa le nu
penmi le ca'a me la meri,An gi'e gau barkla le zdani pu le nu 
tolcri le bifpra e lei gluta

@c      `How queer it seems,' Alice said to herself, `to be going
@c    messages for a rabbit!  I suppose Dinah'll be sending me on
@c    messages next!'  And she began fancying the sort of thing that
@c    would happen:  `"Miss Alice!  Come here directly, and get ready
@c    for your walk!" "Coming in a minute, nurse!  But I've got to see
@c    that the mouse doesn't get out."  Only I don't think,' Alice went
@c    on, `that they'd let Dinah stop in the house if it began ordering
@c    people about like that!'

i lu ua cizra sei la alis sezysku fa le nu mi selfu lo ractu i ru'a
za'umai la dinas mi ba minde li'u i abu co'a se xanri loi klesi be
lei cuntu be'o poi da'i fasnu i lu doi nix alis ko ca klama ti gi'e
bredi le nu cadzu li'u i lu mi bazi klama doi kurji i ku'i ei mi jundi
le vi kevna gi'e fanta le nu le smacu cu barkla li'u i lu ku'i ianai
curmi sei la alis di'a co'e le nu la dinas cu stali le zdani va'o le
nu dy co'a tai minde lei prenu li'u

@c      By this time she had found her way into a tidy little room with
@c    a table in the window, and on it (as she had hoped) a fan and two
@c    or three pairs of tiny white kid gloves:  she took up the fan and
@c    a pair of the gloves, and was just going to leave the room, when
@c    her eye fell upon a little bottle that stood near the looking-
@c    glass.  There was no label this time with the words `DRINK ME,'
@c    but nevertheless she uncorked it and put it to her lips.  `I know
@c    SOMETHING interesting is sure to happen,' she said to herself,
@c    `whenever I eat or drink anything; so I'll just see what this
@c    bottle does.  I do hope it'll make me grow large again, for
@c    really I'm quite tired of being such a tiny little thing!'

i caku abu zvati lo cnici ke cmalu kumfa noi lo jubme cu lamji le
canko be ke'a gi'e se cpana to du'i le abu se pacna toi lo bifpra e
ji'ici cmatce ke blabi ke kanba gluta remei i abu lebna le bifpra
e pa le gluta remei gi'e pu'o cliva le kumfa ca le nu catlu fa'a
lo cmalu botpi noi sanli le jibni be le minra i ca le ca krefu noda 
by tcita fi'o jufra lu ko mi pinxe li'u i ku'i abu gacri vimcu gi'e 
punji by le abu ctebi i lu ju'o ca ro nu mi pinxe ja citka da kei 
sei abu sezysku ba'e de poi cinri cu fasnu iseki'ubo mi ba zgana le 
nu le vi botpi makau gasnu i a'o ti gasnu le nu mi za'ure'u banro 
lo barda i mi mutce le ka tatpi le nu tai cmatce li'u

@c      It did so indeed, and much sooner than she had expected:
@c    before she had drunk half the bottle, she found her head pressing
@c    against the ceiling, and had to stoop to save her neck from being
@c    broken.  She hastily put down the bottle, saying to herself
@c    `That's quite enough--I hope I shan't grow any more--As it is, I
@c    can't get out at the door--I do wish I hadn't drunk quite so
@c    much!'

i ja'a ca'a gasnu la'e di'u i go'i pu le se pacna be abu i pu le nu abu 
mo'u pinxe le xadba be le se botpi kei le abu stedu ca'o catke le drudi 
i abu bilga le nu korcu kei le nu marbi le cnebo le nu porpi i abu 
sutra le nu punji le botpi kei gi'e sezysku lu banzu i a'o mi co'u banro 
i caku mi ka'enai pagre le vorme i au mi na pu pinxe lo tai mutce li'u

@c      Alas! it was too late to wish that!  She went on growing, and
@c    growing, and very soon had to kneel down on the floor:  in
@c    another minute there was not even room for this, and she tried
@c    the effect of lying down with one elbow against the door, and the
@c    other arm curled round her head.  Still she went on growing, and,
@c    as a last resource, she put one arm out of the window, and one
@c    foot up the chimney, and said to herself `Now I can do no more,
@c    whatever happens.  What WILL become of me?'

i oi dukse le ka lerci kei fa le nu djica la'e di'u i abu banro gi'e za'o
banro gi'e bazi bilga le nu sanli le loldi lei cidni ibazibo le canlu na 
banzu la'e di'u ji'asai i abu troci le nu vreta gi'e punji nu'ige lo cidni 
le lamji be le vorme gi le drata birka le sruri be le stedu i ku'i abu 
za'o banro i uo abu tolse'a lo birka pa'o le canko gi'e setca lo jamfu
le danmo tubnu gi'e sezysku lu uo mi ka'enai gasnu lo bancu i mi ma ba
lifri li'u

@c      Luckily for Alice, the little magic bottle had now had its full
@c    effect, and she grew no larger:  still it was very uncomfortable,
@c    and, as there seemed to be no sort of chance of her ever getting
@c    out of the room again, no wonder she felt unhappy.

i zanfu'a la alis fa le nu le cmalu ke makfa botpi ca mulno le ka ce'u
makau rinka i abu ca na banro lo bramau gi'e ku'i mutce le ka tolkufra i
za'a na cumki fa le nu abuboi za'ure'u bartu le kumfa iseki'ubo abu tolgei
uenai

@c      `It was much pleasanter at home,' thought poor Alice, `when one
@c    wasn't always growing larger and smaller, and being ordered about
@c    by mice and rabbits.  I almost wish I hadn't gone down that
@c    rabbit-hole--and yet--and yet--it's rather curious, you know,
@c    this sort of life!  I do wonder what CAN have happened to me!
@c    When I used to read fairy-tales, I fancied that kind of thing
@c    never happened, and now here I am in the middle of one!  There
@c    ought to be a book written about me, that there ought!  And when
@c    I grow up, I'll write one--but I'm grown up now,' she added in a
@c    sorrowful tone; `at least there's no room to grow up any more
@c    HERE.'

i lu le mi zdani ti mutce zmadu le ka pluka sei la alis uu pensi i bu'u 
zy genai roroi zenba joi jdika ginai roroi se minde loi smacu e loi 
ractu i aunairu'e mi na klama fo le ractu kevna i ku'i i ku'i cizra fa 
le tai nu jmive i mi ja'a kucli le du'u mi makau ca'a lifri i mi ca le 
nu tcidu loi crida lisri cu krici le du'u lo'e tai cuntu noroi fasnu i
caku mi cy midju i ei da finti lo cukta mi i ie ei go'i i ai mi ca le nu 
ba'o banro cu finti i ku'i mi ca ba'o banro sei abu badri jmina
i ba'unai le bu'u canlu na banzu le nu banro lo bancu li'u

@c      `But then,' thought Alice, `shall I NEVER get any older than I
@c    am now?  That'll be a comfort, one way--never to be an old woman--
@c    but then--always to have lessons to learn!  Oh, I shouldn't like THAT!'

i lu ku'i ja'o sei la alis pensi mi ba noroi zenba le ka tolcitno i la'e
di'u pluka i mi noroi tolcitno ninmu i ku'i mi roroi cilre da ei i oi
aunai go'i li'u

@c      `Oh, you foolish Alice!' she answered herself.  `How can you
@c    learn lessons in here?  Why, there's hardly room for YOU, and no
@c    room at all for any lesson-books!'

i lu oi doi alis noi bebna sei abu sezyspuda ta'i ma do da bu'u ka'e 
cilre i ue le canlu ja'aru'e banzu tu'a do i noda bu'u canlu lei ve 
cilre cukta li'u

@c      And so she went on, taking first one side and then the other,
@c    and making quite a conversation of it altogether; but after a few
@c    minutes she heard a voice outside, and stopped to listen.

i abu ca'o co'e i pamai darlu lo mlana gi'e remai darlu le drata gi'e
zbasu lo vajni nuncasnu le romei i ku'i ba lo mentu be li so'o abu tirna
lo voksa noi bartu ku'o gi'e sisti tezu'e le nu tinzga

@c      `Mary Ann!  Mary Ann!' said the voice.  `Fetch me my gloves
@c    this moment!'  Then came a little pattering of feet on the
@c    stairs.  Alice knew it was the Rabbit coming to look for her, and
@c    she trembled till she shook the house, quite forgetting that she
@c    was now about a thousand times as large as the Rabbit, and had no
@c    reason to be afraid of it.

i lu doi meri,An doi meri,An sei le voksa cu cusku ko bevri lei mi gluta
mi caku li'u ibabo tirna lo nu cmalu ke jamfu stapa lei serti i la alis
djuno le du'u la ractu cu klama tezu'e le nu sisku abu i abu desku ja'e
le nu le zdani cu desku i abu tolmorji le nu ge abu ca kilto la ractu
le ka barda giseki'ubo noda krinu le nu terpa ry

@c      Presently the Rabbit came up to the door, and tried to open it;
@c    but, as the door opened inwards, and Alice's elbow was pressed
@c    hard against it, that attempt proved a failure.  Alice heard it
@c    say to itself `Then I'll go round and get in at the window.'

i caku la ractu cu tolcliva le vorme gi'e troci le nu kargau vy i ku'i
ki'u le nu ge ei le vrogai fa'ane'i karbi'o gi le cidni be la alis
cu catke vy kei le se troci cu se fliba i la alis tirna le nu ry
sezysku lu ai mi srukla gi'e nerkla fo le canko li'u

@c      `THAT you won't' thought Alice, and, after waiting till she
@c    fancied she heard the Rabbit just under the window, she suddenly
@c    spread out her hand, and made a snatch in the air.  She did not
@c    get hold of anything, but she heard a little shriek and a fall,
@c    and a crash of broken glass, from which she concluded that it was
@c    just possible it had fallen into a cucumber-frame, or something
@c    of the sort.

i lu na ba go'i sei la alis pensi li'u i abu denpa le nu krici le
du'u tirna le nu la ractu cu cnita le canko ibazi abu jai suksa fai
le nu pejgau le xance gi'e jgari le vacri i abu kavbu noda gi'eku'i
tirna lo cmalu se krixa e lo nu farlu e lo porpi blaci sance gi'e
nibji'i la'e di'u le du'u cumki fa le nu ry farlu lo guzme tanxe a
lo simsa

@c      Next came an angry voice--the Rabbit's--`Pat! Pat!  Where are
@c    you?'  And then a voice she had never heard before, `Sure then
@c    I'm here!  Digging for apples, yer honour!'

ibabo lo fengu voksa to be la ractu toi co'e lu ju'i pat ju'i pat
do ma zvati li'u ibabo lo voksa noi abu ke'a na pu tirna ku'o lu
ju'o mi ti zvati i mi kakpa sisku lo'e plise doi banli li'u

@c      `Digging for apples, indeed!' said the Rabbit angrily.  `Here!
@c    Come and help me out of THIS!'  (Sounds of more broken glass.)

i lu o'onai kakpa sisku lo'e plise sei la ractu cu fengu cusku i ko
mi klama gi'e sidju le nu mi ba'e ti bartu li'u to sance loi drata
ke porpi blaci toi

@c      `Now tell me, Pat, what's that in the window?'

i lu pau re'i pat ta poi zvati le canko cu mo li'u

@c      `Sure, it's an arm, yer honour!'  (He pronounced it `arrum.')

i lu ju'o ta birka doi banli li'u to py bacru zoi zoi birrrka zoi toi

@c      `An arm, you goose!   Who ever saw one that size?  Why, it
@c    fills the whole window!'

i lu birka doi bebna i ma pu viska lo birka poi tai barda i ta se tisna
piro le canko li'u

@c      `Sure, it does, yer honour:  but it's an arm for all that.'

i lu ju'o go'i doi banli i ku'i ta ca'a birka li'u

@c      `Well, it's got no business there, at any rate:  go and take it
@c    away!'

i lu iseju noda va cuntu ta i ko ta vimcu li'u

@c      There was a long silence after this, and Alice could only hear
@c    whispers now and then; such as, `Sure, I don't like it, yer
@c    honour, at all, at all!'  `Do as I tell you, you coward!' and at
@c    last she spread out her hand again, and made another snatch in
@c    the air.  This time there were TWO little shrieks, and more
@c    sounds of broken glass.  `What a number of cucumber-frames there
@c    must be!' thought Alice.  `I wonder what they'll do next!  As for
@c    pulling me out of the window, I only wish they COULD!  I'm sure I
@c    don't want to stay in here any longer!'

ibabo ze'u smaji i la alis so'uroi tirna loi lauble selsku no'u mu'a
lu ju'o mi na nelci doi banli i nasai go'i li'u e lu ko zukte tai le
mi te minde doi tolvri li'u i uo abu rere'u pejgau le xance gi'e
rere'u jgari le vacri i caku tirna re cmalu se krixa e lo porpi blaci
sance drata i lu ue xokau guzme tanxe cu zvati sei la alis pensi i a'u
ma bazi se zukte i le nu lacpu mi pa'o le canko zo'u au kakne i ju'o
mi na djica le nu za'o stali ti li'u

@c      She waited for some time without hearing anything more:  at
@c    last came a rumbling of little cartwheels, and the sound of a
@c    good many voices all talking together:  she made out the words:
@c    `Where's the other ladder?--Why, I hadn't to bring but one;
@c    Bill's got the other--Bill! fetch it here, lad!--Here, put 'em up
@c    at this corner--No, tie 'em together first--they don't reach half
@c    high enough yet--Oh! they'll do well enough; don't be particular--
@c    Here, Bill! catch hold of this rope--Will the roof bear?--Mind
@c    that loose slate--Oh, it's coming down!  Heads below!' (a loud
@c    crash)--`Now, who did that?--It was Bill, I fancy--Who's to go
@c    down the chimney?--Nay, I shan't! YOU do it!--That I won't,
@c    then!--Bill's to go down--Here, Bill! the master says you're to
@c    go down the chimney!'

i abu ze'a denpa gi'e tirna no lo za'umoi i romai tirna lo sance be lo
cmalu carce xislu e so'isai voksa noi tavla kansi'u i abu snada le nu
jimpe tu'a lei valsi i lu le drata serti ma zvati i ua ei mi bevri
le pamei i la bil cu co'e le drata i ju'i bil ko ta ti bevri doi citno
i ko ta punji le vi kojna i na go'i i puku ko ta jonsimgau i ta za'o
na preja lo galtu banzu i ju'o ta ba xamgu banzu i ko na tcila jundi
i ju'i bil ko jgari le vi skori i xu le drudi ba sarji i ko jundi le
va kluza tapla i oi ta ca'o farlu ju'i cnita tosa'a cladu popsna toi i
ma ta gasnu i ru'a la bil i ma ba cnita klama fo le danmo tubnu i mi
na.e ko go'i i ai mi na go'i i la bil ba go'i i ju'i bil le selse'u
do minde le nu do cnita klama fo le danmo tubnu li'u

@c      `Oh! So Bill's got to come down the chimney, has he?' said
@c    Alice to herself.  `Shy, they seem to put everything upon Bill!
@c    I wouldn't be in Bill's place for a good deal:  this fireplace is
@c    narrow, to be sure; but I THINK I can kick a little!'

i lu a'a eipei la bil cnita klama fo le danmo tubnu sei la alis sezysku
i su'a la bil bilga le nu zukte roda i mi na basti la bil gi'u te pleji
lo mutce i le vi fagzda ja'a jarki i ku'i pe'i mi ka'e tikpa milxe li'u

@c      She drew her foot as far down the chimney as she could, and
@c    waited till she heard a little animal (she couldn't guess of what
@c    sort it was) scratching and scrambling about in the chimney close
@c    above her:  then, saying to herself `This is Bill,' she gave one
@c    sharp kick, and waited to see what would happen next.

i abu tolse'a le jamfu le tubnu sela'u le kakne traji gi'e denpa le nu
tirna lo cmalu danlu to abu na smadi le du'u danlu makau toi noi
sraku je srukla ne'i le tubnu ga'une'a abu ibazi abu ca le nu sezysku lu
ti me la bil li'u cu paroi kinli tikpa gi'e denpa le nu zgana 
le nu makau ba fasnu

@c      The first thing she heard was a general chorus of `There goes
@c    Bill!' then the Rabbit's voice along--`Catch him, you by the
@c    hedge!' then silence, and then another confusion of voices--`Hold
@c    up his head--Brandy now--Don't choke him--How was it, old fellow?
@c    What happened to you?  Tell us all about it!'

i pamai abu tirna lo voksa so'imei pe lu ta mo'i me la bil li'u i remai
go'i le ractu voksa pe lu ko ta jgari doi le lamji be le spati jimte i
cimai go'i lo smaji i vomai go'i lo drata ke voksa kalsa pe lu ko sarju
le stedu be ta i gau ko ta pinxe lo jikru i ko ta na vaxydicra i ma mo
doi pendo i do ma pu lifri i ko mi'a jungau la'e di'u li'u

@c      Last came a little feeble, squeaking voice, (`That's Bill,'
@c    thought Alice,) `Well, I hardly know--No more, thank ye; I'm
@c    better now--but I'm a deal too flustered to tell you--all I know
@c    is, something comes at me like a Jack-in-the-box, and up I goes
@c    like a sky-rocket!'

i romai go'i lo cmalu je ruble je lauble voksa to lu ta me la bil
sei la alis pensi li'u toi pe lu mi ja'aru'e djuno i banzu ki'e i
mi ca kufra iku'i mi dukse le ka jenca kei le nu jungau i mi djuno 
le po'o du'u da mi catke tai lo danre selkei plipe i mi tolfa'u tai 
tu'a lo'e tsani jakne li'u

@c      `So you did, old fellow!' said the others.

i lu ie do ca'a go'i doi pendo sei lei drata cu cusku li'u

@c      `We must burn the house down!' said the Rabbit's voice; and
@c    Alice called out as loud as she could, `If you do.  I'll set
@c    Dinah at you!'

i lu ei mi'o jelgau le zdani sei la ractu voksa cu cusku li'u i la
alis krixa serai le ka cladu kei lu ganai go'i gi mi ba je'icru
la dinas do li'u

@c      There was a dead silence instantly, and Alice thought to
@c    herself, `I wonder what they WILL do next!  If they had any
@c    sense, they'd take the roof off.'  After a minute or two, they
@c    began moving about again, and Alice heard the Rabbit say, `A
@c    barrowful will do, to begin with.'

i zi smaji mulno i la alis pensi lu a'u ta ma ba zukte i ei va'o
le nu prije cu vimcu le drudi li'u i bazi lo mentu be li ji'ire
co'a za'ure'u ru'u muvdu i la alis tirna le nu la ractu cu cusku
lu pa carcylai cu banzu le nu co'a co'e li'u

@c paji'ire is about twelve - maybe ten to fourteen.
@c That's {ji'ipare}. It doesn't make much sense to treat {ji'i} as 
@c modifying a digit rather than a number. --xorxes

@c      `A barrowful of WHAT?' thought Alice; but she had not long to
@c    doubt, for the next moment a shower of little pebbles came
@c    rattling in at the window, and some of them hit her in the face.
@c    `I'll put a stop to this,' she said to herself, and shouted out,
@c    `You'd better not do that again!' which produced another dead
@c    silence.

i lu pa carcylai no'u ba'e ma sei la alis pensi li'u i ku'i abu ze'u
na senpi ibazi so'i cmalu bidju cu carvi pa'o le canko i su'oboi by
darxi abu fo le flira i lu mi ti ba tolcfagau sei abu sezysku li'u i
abu krixa lu le'o ko na za'ure'u co'e li'u i la'edi'u cupra lo drata
ke smaji mulno

@c      Alice noticed with some surprise that the pebbles were all
@c    turning into little cakes as they lay on the floor, and a bright
@c    idea came into her head.  `If I eat one of these cakes,' she
@c    thought, `it's sure to make SOME change in my size; and as it
@c    can't possibly make me larger, it must make me smaller, I
@c    suppose.'

i la alis se spaji sanji le nu ro le bidju cu binxo lo cmalu nanba
ca le nu vreta le loldi i lo carmi co'a sidbo fi le abu menli i lu
le nu mi citka pa le nanba kei sei abu pensi ba ju'o rinka le nu
mi cenba le ka barda i ka'enaisai brazengau mi i ja'o ju'o pe'i
cmazengau mi li'u

@c      So she swallowed one of the cakes, and was delighted to find
@c    that she began shrinking directly.  As soon as she was small
@c    enough to get through the door, she ran out of the house, and
@c    found quite a crowd of little animals and birds waiting outside.
@c    The poor little Lizard, Bill, was in the middle, being held up by
@c    two guinea-pigs, who were giving it something out of a bottle.
@c    They all made a rush at Alice the moment she appeared; but she
@c    ran off as hard as she could, and soon found herself safe in a
@c    thick wood.

i seki'ubo abu tunlo pa le nanba gi'e gleki le nu facki le du'u 
ca co'a cmaze'a i abu ca le nu cmalu banzu le nu pagre le vorme 
cu bajra klama le bartu be le zdani gi'e penmi lo so'imei be loi cmalu
danlu joi cipni be'o noi denpa i le cmalu rebyrespa uu no'u la bil midju
le romei gi'e se sarju re smacrkobaiu noi dunda lo se botpi i roda
sutra fa'a la alis ca le nu abu tolcanci i ku'i abu to'o bajra serai le
ka sutra kei gi'ebazi snura zvati lo denmi ricmei

@c rebyrespala ki'a .i zo rebyrespa xu basti  --yes.

@c      `The first thing I've got to do,' said Alice to herself, as she
@c    wandered about in the wood, `is to grow to my right size again;
@c    and the second thing is to find my way into that lovely garden.
@c    I think that will be the best plan.'

i lu ei pamai sei la alis ca le nu ru'u cadzu bu'u le ricmei cu sezysku mi
za'ure'u banro le mi barda i ei remai mi tolcri le melbi purdi i pe'i
la'edi'u cu xagrai selpla li'u

@c      It sounded an excellent plan, no doubt, and very neatly and
@c    simply arranged; the only difficulty was, that she had not the
@c    smallest idea how to set about it; and while she was peering
@c    about anxiously among the trees, a little sharp bark just over
@c    her head made her look up in a great hurry.

i ju'o xamgu selpla i cnici je sampu i papo'o nabmi zo'u abu te sidbo
le nu co'a co'e kei naku le cmarai ji'asai i ca le nu abu xanka catlu 
ru'u lei tricu kei lo cmalu ke kinli se bacru noi vi gapru le abu 
stedu cu gasnu le nu abu fa'aga'u sutra catlu 

@c      An enormous puppy was looking down at her with large round
@c    eyes, and feebly stretching out one paw, trying to touch her.
@c    `Poor little thing!' said Alice, in a coaxing tone, and she tried
@c    hard to whistle to it; but she was terribly frightened all the
@c    time at the thought that it might be hungry, in which case it
@c    would be very likely to eat her up in spite of all her coaxing.

i lo bratce gerpanzi fa'ani'a catlu abu sepi'o loi barda je cukla
kanla gi'e ruble tengau lo xance gi'e troci le nu pencu abu i lu
uu doi dirba li'u se cusku la alis sepi'o lo xlura tonga i abu mutce
le ka troci le nu siclu i ku'i mutce terpa le si'o gy xagji noi la'a
nibli le nu gy citka abu mu'inai le nu abu xlura

@c      Hardly knowing what she did, she picked up a little bit of
@c    stick, and held it out to the puppy; whereupon the puppy jumped
@c    into the air off all its feet at once, with a yelp of delight,
@c    and rushed at the stick, and made believe to worry it; then Alice
@c    dodged behind a great thistle, to keep herself from being run
@c    over; and the moment she appeared on the other side, the puppy
@c    made another rush at the stick, and tumbled head over heels in
@c    its hurry to get hold of it; then Alice, thinking it was very
@c    like having a game of play with a cart-horse, and expecting every
@c    moment to be trampled under its feet, ran round the thistle
@c    again; then the puppy began a series of short charges at the
@c    stick, running a very little way forwards each time and a long
@c    way back, and barking hoarsely all the while, till at last it sat
@c    down a good way off, panting, with its tongue hanging out of its
@c    mouth, and its great eyes half shut.

i abu ja'aru'e sanji le nu abu lo cmalu grana cu lafti gi'e jarco le
gerpanzi ija'ebo le gerpanzi cu plipe le vacri ro le jamfu gi'e se 
pluka cmoni gi'e sezre'o le garna gi'e gasnu le nu simlu le ka gunta 
ri ibabo la alis rivbi le nu janli kei le nu muvdu le trixe be lo barda 
cpinyspa i ca le nu abu tolcanci le drata mlana kei le gerpanzi za'ure'u
sezre'o le grana gi'e gunro farlu seja'e le nu sutra troci le nu jgari 
gy ibabo la alis noi jinvi le du'u simsa lo'e nu kelci lo braxirma zi'e
noi terpa lo'e nu se stapa fi le gy jamfu cu za'ure'u bajra fa'ati'a 
le cpinyspa i le gerpanzi co'a so'oroi ze'i gunta le grana gi'e ve'ifa'a 
je ve'uto'o bajra gi'e roroi rufsu bacru gi'e romai vu zutse gi'e 
ta'irva'u gi'e se tance le dandu be le moklu gi'e se kanla lei xadba
ganlo

@c      This seemed to Alice a good opportunity for making her escape;
@c    so she set off at once, and ran till she was quite tired and out
@c    of breath, and till the puppy's bark sounded quite faint in the
@c    distance.

i le cabna cu simlu fi la alis fe le ka xamgu mapti le nu cliva 
iseki'ubo abu zi co'a co'e gi'e bajra co'u le nu mutce tatpi gi'e
vasxu claxu e le nu le se bacru be le gerpanzi vu se sance lo ruble
mutce 

@c      `And yet what a dear little puppy it was!' said Alice, as she
@c    leant against a buttercup to rest herself, and fanned herself
@c    with one of the leaves:  `I should have liked teaching it tricks
@c    very much, if--if I'd only been the right size to do it!  Oh
@c    dear!  I'd nearly forgotten that I've got to grow up again!  Let
@c    me see--how IS it to be managed?  I suppose I ought to eat or
@c    drink something or other; but the great question is, what?'

i lu ku'i dirba ke cmalu gerpanzi sei la alis noi surla le nu vreta
lo matnyxrula kei gi'e pilno lo my pezli le nu cupra lo brife
cu cusku i mi mutce nelci le nu ctuca tu loi seltra va'oda'i le nu
mi mapti fi le ka barda i oi mi jibni tolmorji le nu ei mi za'ure'u
banro i a'a ei mi ma zukte i ru'a ei mi citka ja pinxe da i ku'i
le banli preti zo'u go'i ma li'u

@c stidi zo banfyxrula .a zo matnyxrula  --ok

@c      The great question certainly was, what?  Alice looked all round
@c    her at the flowers and the blades of grass, but she did not see
@c    anything that looked like the right thing to eat or drink under
@c    the circumstances.  There was a large mushroom growing near her,
@c    about the same height as herself; and when she had looked under
@c    it, and on both sides of it, and behind it, it occurred to her
@c    that she might as well look and see what was on the top of it.

i ju'o le banli preti cu me zo ma i la alis fa'aru'u catlu lei xrula
e lei srasu gi'e ku'i viska noda poi simlu le ka mapti lo'e se
citka ja pinxe i lo barda mledi cu zvati lo jibni be abu gi'e
simsa abu le ka galtu i abu ca le nu ba'o catlu le cnita e le re
mlana e le trixe be my kei cu te sidbo fi le du'u e'e catlu gi'e
viska le nu makau cpana my

@c      She stretched herself up on tiptoe, and peeped over the edge of
@c    the mushroom, and her eyes immediately met those of a large
@c    caterpillar, that was sitting on the top with its arms folded,
@c    quietly smoking a long hookah, and taking not the smallest notice
@c    of her or of anything else.

i abu tcena ji'u lei jamfu jipno gi'e catlu le bancu be le korbi
be le mledi i lei abu kanla cu penmi lei kanla be lo barda ciftoldi
noi zutse le cpana zi'e noi lei ke'a birka cu se polje zi'e noi smaji
damva'u sepi'o lo clani nargile zi'e noi jundi genai abu gi no drata
  
