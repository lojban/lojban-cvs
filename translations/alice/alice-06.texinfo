@node    xamoi pagbu
@chapter ni'oni'o xamo'o le xarju .e lei tsaprpiperi


@c                               CHAPTER VI

@c                             Pig and Pepper
@c                      le xarju .e lei tsaprpiperi


@c      For a minute or two she stood looking at the house, and
@c    wondering what to do next, when suddenly a footman in livery came
@c    running out of the wood--(she considered him to be a footman
@c    because he was in livery:  otherwise, judging by his face only,
@c    she would have called him a fish)--and rapped loudly at the door
@c    with his knuckles.  It was opened by another footman in livery,
@c    with a round face, and large eyes like a frog; and both footmen,
@c    Alice noticed, had powdered hair that curled all over their
@c    heads.  She felt very curious to know what it was all about, and
@c    crept a little way out of the wood to listen.

i ze'a lo mentu abu sanli gi'e catlu le zdani gi'e pensi le du'u ei bazi 
zukte makau icabo lo selfu poi dasni le manfyta'u cu bajra cliva le ricmei 
to abu jinvi le du'u sy selfu kei fo le nu sy dasni lo manfyta'u i abu va'o 
da'i na'e bo la'e di'u ca le po'o nu viska le flira cu te cmene sy zo 
finpe toi gi'e cladu darxi le vorme le degycidni i vy karbi'o gau lo drata 
manfyta'u dasni selfu noi se flira lo cukla gi'e se kanla lo barda tai 
tu'a lo'e plipybanfi i le re selfu sei la alis sanji zo'u le kerfa cu pumvau 
gi'e cukla gacri piro le stedu i abu mutce co kucli le du'u srana makau kei 

gi'e parkla lo milxe co bartu be le ricmei ki'u le nu tinju'i

@c      The Fish-Footman began by producing from under his arm a great
@c    letter, nearly as large as himself, and this he handed over to
@c    the other, saying, in a solemn tone, `For the Duchess.  An
@c    invitation from the Queen to play croquet.'  The Frog-Footman
@c    repeated, in the same solemn tone, only changing the order of the
@c    words a little, `From the Queen.  An invitation for the Duchess
@c    to play croquet.'

i pamai la finpe selfu cu tolsa'e fi le cnita be le sy birka fe lo barda
xatra noi jibni dunli sy le ka barda i sy dunda xy le drata gi'e
junri tonga cusku lu fi la noltroni'u cu fityti'i fa la noltruni'u
fe le nu kelcrkroke li'u i la plipybanfi selfu cu mintu fi le ka junri tonga
kei gi'e milxe stika le valsi porsi gi'e refsku lu fa la noltruni'u
cu fityti'i fi la noltroni'u fe le nu kelcrkroke li'u

@c plipyrespa ki'u? .i plipybanfi jo'a mi'e pier. --ok

@c      Then they both bowed low, and their curls got entangled
@c    together.

ibabo le remei cu krobi'o rinsa simxu i lei kerfa be le remei cu
xrebi'o

@c      Alice laughed so much at this, that she had to run back into
@c    the wood for fear of their hearing her; and when she next peeped
@c    out the Fish-Footman was gone, and the other was sitting on the
@c    ground near the door, staring stupidly up into the sky.

i la alis tai cmila mu'i la'e di'u ja'e le nu bilga le nu bajra xruti
le ricmei ki'u le nu abu terpa le nu ry tirna abu i ca le nu abu cu
za'ure'u mipri catlu kei ge le finpe selfu ba'o cliva gi le drata cu 
zutse le loldi ne'a le vorme gi'e bebna catlu fa'a le tsani

@c      Alice went timidly up to the door, and knocked.

i la alis toldarsi klama le vorme gi'e darxi

@c      `There's no sort of use in knocking,' said the Footman, `and
@c    that for two reasons.  First, because I'm on the same side of the
@c    door as you are; secondly, because they're making such a noise
@c    inside, no one could possibly hear you.'  And certainly there was
@c    a most extraordinary noise going on within--a constant howling
@c    and sneezing, and every now and then a great crash, as if a dish
@c    or kettle had been broken to pieces.

i lu noda do prali le nu darxi sei la selfu cu cusku i go'i ki'u reda
i pamai mi do dunli le ka zvati le mokau mlana be le vorme i remai ne'i
cupra lo tai savru ja'e le nu noda kakne le nu tirna do li'u i ju'o lo 
tolfadni savru ca'o nenri i ru'i cmoni je senci i ru'inai barda sance 
tai lo'e nu lo palta a lo patxu cu porpi

@c      `Please, then,' said Alice, `how am I to get in?'

i lu pe'udo'u sei la alis cusku mi nerkla ta'i ma li'u

@c      `There might be some sense in your knocking,' the Footman went
@c    on without attending to her, `if we had the door between us.  For
@c    instance, if you were INSIDE, you might knock, and I could let
@c    you out, you know.'  He was looking up into the sky all the time
@c    he was speaking, and this Alice thought decidedly uncivil.  `But
@c    perhaps he can't help it,' she said to herself; `his eyes are so
@c    VERY nearly at the top of his head.  But at any rate he might
@c    answer questions.--How am I to get in?' she repeated, aloud.

i lu le nu do darxi cu racli sei la selfu secau le nu jundi abu kei
di'a co'e va'o le nu da'i mi do sepli le vorme i mu'a va'o le nu
da'i do nenri kei ge do darxi gi mi curmi le nu do barkla li'u i sy 
catlu le tsani ze'a le nu tavla i la alis jinvi le du'u ju'osai sy 
tolclite la'e di'u i lu ku'i ju'ocu'i ta na kakne co rivbi la'e 
di'u sei abu sezysku i lei ta kanla tai jibni le gapru be le stedu 
iseju ei ta spuda lo'e preti i mi nerkla ta'i ma sei abu cladu ke 
krefu cusku li'u

@c      `I shall sit here,' the Footman remarked, `till tomorrow--'

i lu mi zutse ti sei la selfu cu te pinka co'u le bavlamdei li'u

@c      At this moment the door of the house opened, and a large plate
@c    came skimming out, straight at the Footman's head:  it just
@c    grazed his nose, and broke to pieces against one of the trees
@c    behind him.

i caku le vorme be le zdani cu karbi'o i lo barda palta cu sfubu
le bartu fa'asai le stedu be le selfu i py ja'aru'e pencu le sy nazbi
gi'e porpi janli lo tricu poi trixe sy

@c      `--or next day, maybe,' the Footman continued in the same tone,
@c    exactly as if nothing had happened.

i lu a le bavlamji remoi djedi li'u di'a se cusku le selfu sepi'o le
mintu tonga tai le nu da'i noda fasnu

@c      `How am I to get in?' asked Alice again, in a louder tone.

i lu mi nerkla ta'i ma sei la alis sepi'o lo lauzma tonga za'ure'u
retsku li'u

@c      `ARE you to get in at all?' said the Footman.  `That's the
@c    first question, you know.'

i lu xu do ba'e ja'a nerkla sei le selfu cu cusku i di'u pamoi
loi preti li'u

@c      It was, no doubt:  only Alice did not like to be told so.
@c    `It's really dreadful,' she muttered to herself, `the way all the
@c    creatures argue.  It's enough to drive one crazy!'

i li'a la'e di'u jetnu i ku'i la alis na nelci le nu te cusku di'u
i lu oi sei abu bacru sezysku ro le danlu cu darlu i banzu le nu
fenkygau li'u

@c      The Footman seemed to think this a good opportunity for
@c    repeating his remark, with variations.  `I shall sit here,' he
@c    said, `on and off, for days and days.'

i la selfu cu simlu le ka jinvi le du'u mapti le nu za'ure'u te pinka
i lu mi ti ba zutse sei sy cusku ru'inaiku ze'a lo djedi be li so'i li'u

@c      `But what am I to do?' said Alice.

i lu ku'i ei mi ma zukte sei la alis cusku li'u

@c      `Anything you like,' said the Footman, and began whistling.

i lu lo se djica be do sei le selfu cu cusku li'u i sy co'a siclu

@c      `Oh, there's no use in talking to him,' said Alice desperately:
@c    `he's perfectly idiotic!'  And she opened the door and went in.

i lu oi noda mi prali le nu tavla ta sei la alis tolpacna cusku i ta 
prane bebna li'u i abu kargau le vorme gi'e nerkla

@c      The door led right into a large kitchen, which was full of
@c    smoke from one end to the other:  the Duchess was sitting on a
@c    three-legged stool in the middle, nursing a baby; the cook was
@c    leaning over the fire, stirring a large cauldron which seemed to
@c    be full of soup.

i le vorme cu pluta lo barda jupku'a noi culno lo danmo ve'a pa le fanmo
kubi'i le drata i la noltroni'u cu zutse lo cibyseltuple stizu bu'u le
midju gi'e kurji lo cifnu i le jukpa cu korcu ga'u le fagri gi'e jicla
do'e lo barda patxu noi simlu le ka culno lo stasu

@c      `There's certainly too much pepper in that soup!' Alice said to
@c    herself, as well as she could for sneezing.

i lu ju'o pidu'e tsaprpiperi cu zvati le va stasu sei
la alis noi ru'i senci cu sezysku li'u

@c tsaprpaprika noi kapsiku ku'o ji tsaprpiperi? --ok


@c      There was certainly too much of it in the air.  Even the
@c    Duchess sneezed occasionally; and as for the baby, it was
@c    sneezing and howling alternately without a moment's pause.  The
@c    only things in the kitchen that did not sneeze, were the cook,
@c    and a large cat which was sitting on the hearth and grinning from
@c    ear to ear.

i pidu'e boi ty zvati ju'o le vacri i la noltroni'u ji'acai cu ru'inai senci
i le cifnu zo'u cy ru'i desfau senci joi kakcmoni i ro jupku'a zvati 
poi na senci cu du le jukpa a le barda mlatu poi zutse le fagystizu gi'e 
relkerlo ganra cisma

@c      `Please would you tell me,' said Alice, a little timidly, for
@c    she was not quite sure whether it was good manners for her to
@c    speak first, `why your cat grins like that?'

i lu e'o ko mi jungau sei la alis noi milxe terpa ri'a le nu na birti
le du'u xukau le nu pamoi tavla cu clite cu cusku le du'u le do mlatu 
tai cisma mu'i makau li'u

@c      `It's a Cheshire cat,' said the Duchess, `and that's why.  Pig!'

i lu ta tcicymlatu sei la noltroni'u cu cusku i la'edi'u krinu i do
xarju li'u

@c      She said the last word with such sudden violence that Alice
@c    quite jumped; but she saw in another moment that it was addressed
@c    to the baby, and not to her, so she took courage, and went on
@c    again:--

i lenu ny tcevlile bacru le romoi valsi cu mukti lenu la alis suksa
plipe iku'i abu bazi jimpe ledu'u ny tavla le cifnu enai abu isemu'ibo
virnu lenu di'a cusku

@c      `I didn't know that Cheshire cats always grinned; in fact, I
@c    didn't know that cats COULD grin.'

lu mi na djuno le du'u lo'e tcicymlatu cu roroi gancisma i ju'o mi
na djuno le du'u lo'e mlatu cu ba'e kakne lo'e nu gancisma li'u

@c      `They all can,' said the Duchess; `and most of 'em do.'

i lu roboi my kakne sei la noltroni'u cu cusku ije so'eboi my
ca'a zukte li'u

@c      `I don't know of any that do,' Alice said very politely,
@c    feeling quite pleased to have got into a conversation.

i lu mi na djuno fi su'o boi my poi ca'a zukte sei la alis tceclite cusku
li'u i abu mutce se pluka le nu jorne fi le nunsimtavla

@c      `You don't know much,' said the Duchess; `and that's a fact.'

i lu do na djuno so'i da sei la noltroni'u cu cusku ije la'e 
di'u fatci li'u

@c      Alice did not at all like the tone of this remark, and thought
@c    it would be as well to introduce some other subject of
@c    conversation.  While she was trying to fix on one, the cook took
@c    the cauldron of soup off the fire, and at once set to work
@c    throwing everything within her reach at the Duchess and the baby
@c    --the fire-irons came first; then followed a shower of saucepans,
@c    plates, and dishes.  The Duchess took no notice of them even when
@c    they hit her; and the baby was howling so much already, that it
@c    was quite impossible to say whether the blows hurt it or not.

i la alis nasai nelci le tonga pe le pinka gi'e jinvi le du'u xamgu
fa le nu cfagau lo drata selcasnu i le jukpa ca le nu abu troci co cuxna
sy cu lebna le patxu be lo stasu le fagri gi'e co'a 
zukte le nu renro ro se kuspe be jy la noltroni'u ku joi le cifnu
i lei fagri tirse cu pamoi ibabo jersi fa lo tansi joi palta joi palne
carvi i la noltroni'u na'e jundi caji'asai le nu darxi ny i le cifnu
pu ca'o tai mutce krixa ja'e le nu nalcumki fa le nu djuno le du'u 
xukau lei nundarxi cu crogau

@c      `Oh, PLEASE mind what you're doing!' cried Alice, jumping up
@c    and down in an agony of terror.  `Oh, there goes his PRECIOUS
@c    nose'; as an unusually large saucepan flew close by it, and very
@c    nearly carried it off.

i lu oi e'osai ko kurji le do se tarti sei la alis terpa dunku plipe
krixa i oi uu le ta melbi nazbi li'u ca le nu lo nalfadni barda tansi
cu vofli zo'a ny gi'e naru'e beirvi'u ny

@c      `If everybody minded their own business,' the Duchess said in a
@c    hoarse growl, `the world would go round a deal faster than it
@c    does.'

i lu romu'ei le du'u roda kurji le da cuntu kei sei la noltroni'u cu
rufsu cmoni cusku le munje cu zenba le ka carna sutra li'u

@c      `Which would NOT be an advantage,' said Alice, who felt very
@c    glad to get an opportunity of showing off a little of her
@c    knowledge.  `Just think of what work it would make with the day
@c    and night!  You see the earth takes twenty-four hours to turn
@c    round on its axis--'

i lu la'e di'u na prali sei la alis noi mutce gleki le nu ka'e jarco
piso'u le nu abu djuno cu cusku i ko pensi le nabmi poi la'e di'u
ke'a rinka sera'a lo'e donri e lo'e nicte i ka'u le nu
le terdi cu carna le jendu cu cacra li revo li'u

@c .i le terdi di'i lo cacra be li revo cu carna .iseni'ibo li'u
@c I reworded this so as to leave 'cacra' as the last word. -xorxes

@c      `Talking of axes,' said the Duchess, `chop off her head!'

i lu lo'e nu catra zo'u sei la noltroni'u cu cusku ko vimcu le stedu ti li'u

@c      Alice glanced rather anxiously at the cook, to see if she meant
@c    to take the hint; but the cook was busily stirring the soup, and
@c    seemed not to be listening, so she went on again:  `Twenty-four
@c    hours, I THINK; or is it twelve?  I--'

i la alis xanka catlu le jukpa tezu'e le nu zgana le du'u xukau jy
zukte fi le nu tinbe i ku'i le jukpe cu jicla le stasu gi'e simlu
le ka na jundi iseki'ubo abu di'a cusku lu cacra li revo pe'i ji 
li pare pei i mi li'u

@c      `Oh, don't bother ME,' said the Duchess; `I never could abide
@c    figures!'  And with that she began nursing her child again,
@c    singing a sort of lullaby to it as she did so, and giving it a
@c    violent shake at the end of every line:

i lu oi ko mi na fanza sei la noltroni'u cu cusku i mi ka'enai renvi
lo'e namcu li'u icabo ny co'a za'ure'u kurji le cifnu gi'e sanga lo
sipygau simsa cy gi'e vlile desygau cy ca le fanmo be ro vlali'i

@c            `Speak roughly to your little boy,
@c              And beat him when he sneezes:
@c            He only does it to annoy,
@c              Because he knows it teases.'

@c                        CHORUS.

@c        (In which the cook and the baby joined):--

@c                    `Wow! wow! wow!'

@format

             ko rufsu tavla le do panzi
             i ko py senci sfasa 
             i le nu po'o py do fanza
             cu ia te zukte krasi

                          KREFU

          (to le jukpa le cifnu cu kansa toi)

                         ua ua ua 
@end format

@c      While the Duchess sang the second verse of the song, she kept
@c    tossing the baby violently up and down, and the poor little thing
@c    howled so, that Alice could hardly hear the words:--

i la noltroni'u ca le nu sanga le remoi be lei vlagri cu ca'o
vlile renro le cifnu le gapru ku joi le cnita i le se kecti cmalu cu
tai krixa ja'e le nu la alis cu ja'aru'e tirna lei valsi   

@c            `I speak severely to my boy,
@c              I beat him when he sneezes;
@c            For he can thoroughly enjoy
@c              The pepper when he pleases!'

@c                        CHORUS.

@c                    `Wow! wow! wow!'

@format


             mi junri tavla le mi panzi
             i mi py senci sfasa 
             i li'a py se pluka banzu
             i tsaprpiperi stasu

                          KREFU

                         ua ua ua 
@end format

@c      `Here! you may nurse it a bit, if you like!' the Duchess said
@c    to Alice, flinging the baby at her as she spoke.  `I must go and
@c    get ready to play croquet with the Queen,' and she hurried out of
@c    the room.  The cook threw a frying-pan after her as she went out,
@c    but it just missed her.

i lu ju'ido'u e'a do ti kurji sei la noltroni'u ca le nu renro le cifnu 
la alis cu cusku i ei mi mi bredygau le nu kansa la noltruni'u le nu 
kelcrkroke li'u i ny sutra cliva le kumfa i le jukpa cu renro lo tansi
ny ca le nu ny barkla i ku'i ja'aru'e fliba le nu darxi 

@c      Alice caught the baby with some difficulty, as it was a queer-
@c    shaped little creature, and held out its arms and legs in all
@c    directions, `just like a star-fish,' thought Alice.  The poor
@c    little thing was snorting like a steam-engine when she caught it,
@c    and kept doubling itself up and straightening itself out again,
@c    so that altogether, for the first minute or two, it was as much
@c    as she could do to hold it.

i la alis cu milxe nandu kavbu le cifnu ki'u lenu cizra seltai ke
cmalu danlu gi'e tengau le birka e le jamfu fo roda i lu tai lo'e
mumbircurnu sei la alis pensku li'u i le cmalu uu cu vruva'u tai
lo'e jacfebmatra ca lenu abu kavbu iseki'ubo abu ze'a lo mentu be li
ji'ire na kakne lo zmadu be lenu jgari

@c      As soon as she had made out the proper way of nursing it,
@c    (which was to twist it up into a sort of knot, and then keep
@c    tight hold of its right ear and left foot, so as to prevent its
@c    undoing itself,) she carried it out into the open air.  `IF I
@c    don't take this child away with me,' thought Alice, `they're sure
@c    to kill it in a day or two:  wouldn't it be murder to leave it
@c    behind?'  She said the last words out loud, and the little thing
@c    grunted in reply (it had left off sneezing by this time).  `Don't
@c    grunt,' said Alice; `that's not at all a proper way of expressing
@c    yourself.'

i abu zi ba le nu facki le du'u makau drani tadji le nu kurji cy 
to no'u le nu tongau cy ja'e lo jgena gi'e tagji jgari le cy pritu 
kerlo ku joi le cy zunle jamfu ja'e le nu rivbi le nu cy sezytolplo toi
cu bevri cy le bartu vacri i lu lei du romu'ei le du'u mi na lebna le vi cifnu
sei la alis pensi cu ba catra cy za lo djedi be li ji'ire
i xu na zekri fa le nu cliva cy li'u i abu cladu cusku lei romoi valsi
i le cmalu cu spuda cmoni to cy ca ba'o senci toi i lu ko na cmoni
sei la alis cusku i nasai drani tadji le nu cusku li'u 

@c      The baby grunted again, and Alice looked very anxiously into
@c    its face to see what was the matter with it.  There could be no
@c    doubt that it had a VERY turn-up nose, much more like a snout
@c    than a real nose; also its eyes were getting extremely small for
@c    a baby:  altogether Alice did not like the look of the thing at
@c    all.  `But perhaps it was only sobbing,' she thought, and looked
@c    into its eyes again, to see if there were any tears.

i le cifnu cu za'ure'u cmoni i la alis xanka mutce catlu le flira
be cy tezu'e le nu facki le du'u cy mokau i ju'o cy se nazbi lo gapfa'a
noi lo'e xajyzbi cu zmadu lo'e re'azbi le ka ke'a simsa ce'u iji'a lei
kanla be cy ca'o binxo lo mutce cmalu fi lo'e cifnu kanla i to'u la alis
nasai nelci le jvinu be le dacti i lu ku'i ju'ocu'i ti kakcmo po'o sei
abu pensi li'u i abu cu za'ure'u catlu le cy kanla tezu'e le nu facki le
du'u xukau lo dirgo ba'o se klaku

@c      No, there were no tears.  `If you're going to turn into a pig,
@c    my dear,' said Alice, seriously, `I'll have nothing more to do
@c    with you.  Mind now!'  The poor little thing sobbed again (or
@c    grunted, it was impossible to say which), and they went on for
@c    some while in silence.

i na co'e i no dirgo ba'o se klaku i lu ganai do binxo lo xarju
doi dirba sei la alis junri cusku gi o'i mi do co'u srana li'u i
le se kecti cmalu za'ure'u kakcmo to go'i gi'a xajycmo i na cumki
fa le nu jdice toi i le remei di'a co'e ze'a lo smaji 

@c      Alice was just beginning to think to herself, `Now, what am I
@c    to do with this creature when I get it home?' when it grunted
@c    again, so violently, that she looked down into its face in some
@c    alarm.  This time there could be NO mistake about it:  it was
@c    neither more nor less than a pig, and she felt that it would be
@c    quite absurd for her to carry it further.

i la alis co'a pensi sezysku lu ei mi zukte le nu mo le vi danlu kei 
ca le nu mi tolcliva le zdani li'u ca le nu cy cu za'ure'u cmoni tai
le ka vlile kei ja'e le nu abu xalni milxe catlu le cy flira i caku
na senpi i cy zmadu najenai mleca xarju i abu jinvi le du'u le nu
abu ca'o bevri cy cu fenki mutce 

@c      So she set the little creature down, and felt quite relieved to
@c    see it trot away quietly into the wood.  `If it had grown up,'

@c    she said to herself, `it would have made a dreadfully ugly child:
@c    but it makes rather a handsome pig, I think.'  And she began
@c    thinking over other children she knew, who might do very well as
@c    pigs, and was just saying to herself, `if one only knew the right
@c    way to change them--' when she was a little startled by seeing
@c    the Cheshire Cat sitting on a bough of a tree a few yards off.

iseki'ubo abu punji le danlu le loldi gi'e co'a mutce tolxanka le nu
viska le nu dy smaji bajra fa'ane'i le ricmei i lu le cifnu romu'ei le du'u
banro sei abu sezysku cu tolmelbi mutce verba i ku'i 
pe'i ta ca'a melbi xarju li'u i abu co'a pensi lo drata verba noi 
ke'a slabu abu gi'e da'i se xamgu le nu ke'a xarju i abu sezysku lu
au djuno le du'u makau drani tadji le nu galfi da li'u ca le nu abu
milxe se spaji le nu viska la tcicymlatu noi zutse lo jimca be lo 
tricu va lo mitre be li su'o     

@c      The Cat only grinned when it saw Alice.  It looked good-
@c    natured, she thought:  still it had VERY long claws and a great
@c    many teeth, so she felt that it ought to be treated with respect.

i la mlatu cu cisma po'o ca le nu viska la alis i my simlu le ka
xendo sei abu pensi i ku'i my se jgalu loi clani mutce gi'e se denci
lo so'isaimei iseki'ubo abu jinvi le du'u ei sinma my 

@c      `Cheshire Puss,' she began, rather timidly, as she did not at
@c    all know whether it would like the name:  however, it only
@c    grinned a little wider.  `Come, it's pleased so far,' thought
@c    Alice, and she went on.  `Would you tell me, please, which way I
@c    ought to go from here?'

i lu doi tcicymlatu li'u i abu toldarsi cfasku ki'u le nu nasai djuno
le du'u xukau my nelci le cmene i ku'i my ganze'a cisma po'o i lu ua
ta se pluka caku sei la alis pensi li'u i abu di'a cusku lu e'o ko mi 
jungau le du'u ei mi klama zo'e ti makau li'u

@c      `That depends a good deal on where you want to get to,' said
@c    the Cat.

i lu la'e di'u jalge le du'u do djica le nu klama makau sei la mlatu
cu cusku li'u

@c      `I don't much care where--' said Alice.

i lu tu'a makau na vajni mi y sei la alis cusku li'u

@c      `Then it doesn't matter which way you go,' said the Cat.

i va'o la'e di'u na vajni fa le nu do klama fo makau sei la mlatu cu
cusku li'u

@c      `--so long as I get SOMEWHERE,' Alice added as an explanation.

i lu y romu'ei le du'u mi klama ba'e da sei la alis ciksi jmina li'u

@c      `Oh, you're sure to do that,' said the Cat, `if you only walk
@c    long enough.'

i lu ua ju'o do ca'a co'e sei la mlatu cu cusku romu'ei le du'u do cadzu 
ze'a lo banzu li'u

@c      Alice felt that this could not be denied, so she tried another
@c    question.  `What sort of people live about here?'

i la alis jinvi le du'u la'e di'u ka'enai te darlu iseki'ubo abu troci
tu'a lo drata preti i lu loi mo prenu cu xabju le vi sruri li'u

@c      `In THAT direction,' the Cat said, waving its right paw round,
@c    `lives a Hatter:  and in THAT direction,' waving the other paw,
@c    `lives a March Hare.  Visit either you like:  they're both mad.'

i lu vufa'a tu sei la mlatu cu pritu xance desku cusku cu xabju la 
mapypre i vufa'a tu sei drata xance desku cu xabju la cibmasti 
cicyractu i ko vitke le do se nelci i le reda fenki li'u

@c      `But I don't want to go among mad people,' Alice remarked.

i lu ku'i mi na djica le nu jbini loi fenki sei la alis te pinka li'u

@c      `Oh, you can't help that,' said the Cat:  `we're all mad here.
@c    I'm mad.  You're mad.'

i lu o'o do ka'enai rivbi sei la mlatu cu cusku i ro ma'a vi fenki
i mi fenki i do fenki li'u

@c      `How do you know I'm mad?' said Alice.

i lu do jinvi le du'u mi fenki kei fo ma li'u

@c      `You must be,' said the Cat, `or you wouldn't have come here.'

i lu ju'o do co'e sei la mlatu cu cusku ija do na ba'o klama ti li'u

@c      Alice didn't think that proved it at all; however, she went on
@c    `And how do you know that you're mad?'

i la alis nasai jinvi le du'u la'e di'u cu je'urja'o i ku'i di'a cusku
lu do jinvi le du'u do fenki kei fo ma li'u

@c      `To begin with,' said the Cat, `a dog's not mad.  You grant
@c    that?'

i lu pamai sei la mlatu cu cusku lo'e gerku na fenki i iepei li'u

@c      `I suppose so,' said Alice.

i lu ieru'e sei la alis cusku li'u

@c      `Well, then,' the Cat went on, `you see, a dog growls when it's
@c    angry, and wags its tail when it's pleased.  Now I growl when I'm
@c    pleased, and wag my tail when I'm angry.  Therefore I'm mad.'

i lu ka'u sei la mlatu cu di'a cusku lo'e gerku cu cmoni ca lo'e nu fengu 
kei gi'e rebla deskygau ca lo'e nu gleki i zu'unai mi cmoni ca lo'e nu gleki 
kei gi'e rebla deskygau ca lo'e nu fengu iseni'ibo mi fenki li'u

@c      `I call it purring, not growling,' said Alice.

i lu mi te cmene fi zo pukcmo enai zo cmoni sei la alis cusku li'u

@c      `Call it what you like,' said the Cat.  `Do you play croquet
@c    with the Queen to-day?'

i lu ko te cmene fi lo do se nelci sei la mlatu cu cusku i xu do kansa
la noltruni'u le nu kelcrkroke ca le cabdei li'u

@c      `I should like it very much,' said Alice, `but I haven't been
@c    invited yet.'

i lu mi mutce le ka nelci la'e di'u sei la alis cusku i ku'i mi za'o 
na te friti li'u 

@c      `You'll see me there,' said the Cat, and vanished.

i lu do mi ba bu'u viska sei la mlatu cu cusku li'u i my canci

@c      Alice was not much surprised at this, she was getting so used
@c    to queer things happening.  While she was looking at the place
@c    where it had been, it suddenly appeared again.

i la alis na mutce se spaji la'e di'u ki'u le nu abu ca'o co'a se tcaci 
lo'e nu loi cizra cu fasnu i la mlatu ca le nu abu catlu le pu se zvati 
be my cu za'ure'u tolcanci

@c      `By-the-bye, what became of the baby?' said the Cat.  `I'd
@c    nearly forgotten to ask.'

i lu ta'o le cifnu cu mo sei la mlatu cu cusku i mi jibni tolmo'izu'e
le nu te preti li'u

@c      `It turned into a pig,' Alice quietly said, just as if it had
@c    come back in a natural way.

i lu ba'o binxo lo xarju sei la alis tai le da'i nu my fadni xruti cu 
lauble cusku li'u

@c      `I thought it would,' said the Cat, and vanished again.

i lu mi pu jinvi le du'u go'i sei la mlatu cu cusku li'u i za'ure'u
canci

@c      Alice waited a little, half expecting to see it again, but it
@c    did not appear, and after a minute or two she walked on in the
@c    direction in which the March Hare was said to live.  `I've seen
@c    hatters before,' she said to herself; `the March Hare will be
@c    much the most interesting, and perhaps as this is May it won't be
@c    raving mad--at least not so mad as it was in March.'  As she said
@c    this, she looked up, and there was the Cat again, sitting on a
@c    branch of a tree.

i la alis ze'i denpa gi'e xadba pacna lo'e nu za'ure'u viska my
i ku'i my na tolcanci i baku abu za lo mentu be ji'ire cu di'a cadzu
fa'a le se cusku se xabju be la cibmasti cicyractu i lu mi pu viska
lo'e mapypre sei abu sezysku i la cibmasti cicyractu cu mutce zmadu
fi le ka cinri i la'acu'i cycy ki'u le du'u ca mumymasti cu na traji
fenki i na tai fenki du'i lo'e nu no'a ca le cibmasti li'u i abu ca le 
nu cusku di'u cu fa'aga'u catlu i la mlatu cu za'ure'u zvati 
gi'e zutse lo jimca be lo tricu

@c mumymasti

@c      `Did you say pig, or fig?' said the Cat.

i lu pau do cusku zo xarju ji zo narju sei la mlatu cu cusku li'u

@c      `I said pig,' replied Alice; `and I wish you wouldn't keep
@c    appearing and vanishing so suddenly:  you make one quite giddy.'

i lu mi pu cusku zo xarju sei la alis spuda i au do na za'o suksa
canci je tolcanci i do gasnu le nu mutce le ka se cfipu li'u

@c      `All right,' said the Cat; and this time it vanished quite slowly,
@c    beginning with the end of the tail, and ending with the grin,
@c    which remained some time after the rest of it had gone.

i lu je'e sei la mlatu cu cusku li'u i caku my masno mutce canci

 co'a 
le fanmo be le rebla co'u le nu cisma noi ze'a renvi ba le nu
le drata pagbu ba'o canci

@c klama ma .i zo canci cu xagmau pe'i --ok

@c      `Well!  I've often seen a cat without a grin,' thought Alice;
@c    `but a grin without a cat!  It's the most curious thing I ever
@c    saw in my life!'

i lu ue mi so'iroi viska lo'e mlatu pe secau lo'e nu cisma sei la alis
pensi i ku'i ua lo'e nu cisma pe secau lo'e mlatu i traji le ka cizra kei
lei se viska be mi bei ze'e le nu mi jmive li'u

@c      She had not gone much farther before she came in sight of the
@c    house of the March Hare:  she thought it must be the right house,
@c    because the chimneys were shaped like ears and the roof was
@c    thatched with fur.  It was so large a house, that she did not
@c    like to go nearer till she had nibbled some more of the lefthand
@c    bit of mushroom, and raised herself to about two feet high:  even
@c    then she walked up towards it rather timidly, saying to herself
@c    `Suppose it should be raving mad after all!  I almost wish I'd
@c    gone to see the Hatter instead!'

i abu ze'unai klama pu le nu viska le zdani be la cibmasti cicyractu i
abu jinvi le du'u drani zdani kei ki'u le nu le damtu'u cu tarmi lo'e
kerlo kei e le nu le drudi cu se gacri lo'e skapi i le zdani cu tai
barda ja'e le nu abu na nelci le nu jbikla pu le nu citka piso'u le
zunle spisa be le mledi kei e le nu gasnu le nu abu banro lo mitre be
li ji'ipimu iseva'oji'asaibo abu toldarsi milxe cadzu fa'a zy gi'e 
sezysku lu ru'a cycy ca'a traji fenki i aunairu'e mi seba'i pu klama 
le nu viska la mapypre li'u
